
# **Vaihe 4 – Projektin esittely**

---

## Terveydenhuollon käyttöön sopiva ajanvarausjärjestelmä

---

## Projektin yleiskuvaus
Projektin tarkoituksena oli luoda terveydenhuoltoon sopiva ajanvarausjärjestelmä. Järjestelmässä tarkoituksena on, että asiakkaat voivat varata ja hallita aikojaan, sekä ammattihenkilö voi nähdä ja hallita omia aikoja. Lisäksi vastaanottovirkailijalla on oikeudet nähdä ja muokata kaikkia aikoja.  

**Kohderyhmät ovat:**

- Asiakkaat, jotka haluavat varata aikoja helposti ja turvallisesti.

- Ammattihenkilöt (esim. lääkärit), jotka hallitsevat omia vastaanottoaikojaan ja potilasvarauksia.

- Vastaanottovirkailijat (admin), joilla on laajemmat oikeudet ajanvarausten ja käyttäjätietojen hallintaan.

---

## Käyttötapausten yhteenveto

| Käyttötapaus                                      | Toteutettu | Selitys / Demo |
|--------------------------------------------------|------------|----------------|
| Käyttäjän kirjautuminen                          | ✅ Kyllä   | Lukittu roolipohjainen kirjautuminen toimii. JWT-autentikointi suunniteltu toteutettavaksi myöhemmin. |
| Ajanvarauksen tekeminen                          | ✅ Kyllä   | Asiakas voi varata ajan ja nähdä varauksensa. Toimii reaaliaikaisesti. |
| Ammattihenkilön ajanvarauksen hallinta           | ✅ Kyllä   | Ammattihenkilö voi lisätä ja peruuttaa aikoja. |
| Admin voi hallita ajanvarauksia                  | ✅ Kyllä   | Admin voi tarkastella, lisätä ja poistaa ajanvarauksia muiden puolesta. |

---

## Tekninen toteutus

**Käytetyt teknologiat:**

**Frontend:** 
- React: komponenttipohjainen rakenne, joka tukee skaalautuvuutta ja ylläpidettävyyttä
- React Router: reititykseen eri käyttäjänäkymien välillä
- React-datepicker: käytetty kalenterin ja ajan valintaan


**Backend:**
- Node.js + Express: REST API -palvelin, joka käsittelee tietokantapyynnöt ja logiikan

**Tietokanta:**
- PostgreSQL: relaatiotietokanta, jossa on taulu varauksille (“ajat”), käyttäjille ja roolitiedoille
- Toteutettu pgAdmin 4 -sovelluksella

**Pilvipalvelu:**
- Azure Static Web App: frontend on julkaistu Azuren kautta
- Backend ja tietokanta toimii paikallisesti kehitysvaiheessa, mutta ne on suunniteltu pilveen siirrettäväksi

**Arkkitehtuuri:**
- Frontend ja backend ovat selkeästi erillään.
- REST API -rakenteella toteutettu rajapinta.
- Komponenttipohjainen rakenne mahdollistaa jatkokehityksen.
- Projektin kansiorakenne tukee modulaarisuutta (routes, controllers, components).

---

## Kehitysprosessi

Projektin kehitys eteni vaiheittain ja pohjautui iteratiiviseen ja käytännönläheiseen työtapaan. Työtä tehtiin noin kolmen viikon aikana yhteensä 50 tuntia. Lokikirja toimi apuna suunnittelussa, dokumentoinnissa ja ajankäytön seurannassa.

**Alkuvaihe – Suunnittelu ja määrittely (20.3.–1.4.)**
- Projekti käynnistettiin tehtävänantoon perehtymällä ja tutustumalla kurssimateriaaleihin.
- Ensimmäisellä viikolla määriteltiin aihe, käyttäjäprofiilit, sekä keskeiset käyttötapaukset ja tilanteet.
- Suunniteltiin tietoarkkitehtuuri ja valittiin käytettävät teknologiat (React, Node.js + Express, PostgreSQL, Azure).
- Luotiin myös ensimmäiset käyttöliittymäprototyypit (kirjautumissivu ja ajanvaraussivu) ja pohdittiin projektinhallintaa.

**Kehitystyö – Frontend ja Backend (6.4.–13.4.)**
- Frontend rakennettiin Reactilla ja Vitellä. Aluksi käyttöliittymän ulkoiseen näkymään kokeiltiin Tailwindia, mutta tämän kanssa ilmeni haasteita jote päädyttiin kurssilta tutun Bootstrapin käyttöön.
- Rakennettiin käyttäjän roolipohjainen käyttöliittymä: asiakas, ammattilainen ja admin.
- Backend toteutettiin Expressillä ja yhdistettiin PostgreSQL-tietokantaan. Tietokanta toteutettiin pgAdmin 4 -sovelluksen avulla.
- Luotiin ajat-taulu ja toteutettiin ensimmäiset toiminnallisuudet ajanvaraukselle.
- Tehtiin kuormitustesti (K6) ja E2E-testi (Playwright) asiakkaan ajanvarauksen toimintoon.

**Julkaisu, viimeistely ja esittely (14.4.–27.4.)**
- Frontend julkaistiin onnistuneesti Azure Static Web App -palvelussa.
- Backend ja tietokanta yritettiin siirtää Azureen, mutta teknisiä haasteita ei saatu ratkottua aikarajoissa – päätettiin pitää paikallisena.
- Projektin koodia käytiin läpi, verrattiin toteutusta alkuperäisiin määrittelyihin ja tehtiin dokumentointia.
- Reflektoitiin kehityksen kulkua ja kirjattiin ylös jatkokehitysideoita.

**Keskeiset päätökset ja muutokset matkan varrella**
- Projektiin oli alunperin tarkoituksena saada mukaan JWT-autentikointi, mutta aikataulullisista syistä tämä jäi toteutettavaksi myöhempään ajankohtaan.
- Varausilmoitukset (viesti? sähköposti?) ja asiakkaan puolesta tehtävät varaukset jätettiin tulevaisuuden kehityskohteiksi.
- Azure-julkaisu onnistui frontendin osalta hyvin, mutta backendin ja tietokannan siirto jäi teknisten (/käyttäjäperäisten?) rajoitteiden vuoksi vaiheeseen.

---

## Reflektio ja jatkokehitys

**Toimi hyvin:**
- Käyttäjäroolien hallinta ja näkymät: 
    Asiakas, ammattilainen ja admin -roolien erottelu toimi selkeästi. Jokaiselle roolille saatiin toiminnallisuudet ja oma näkymä.
- Frontendin ja backendin selkeä erottelu: 
    Auttoi hallitsemaan kehitystä ja testausta.
- Testaus: 
    E2E-testit (Playwright) ja kuormitustestit (K6) onnistuivat hyvin ja vahvistivat järjestelmän toimivuuden.
- Käyttöliittymä: 
    Saavutettavuus ja selkeä rakenne tukivat sujuvaa käyttöä.

**Haasteita:**
- Azure-ympäristö: 
    Frontendin julkaisu onnistui, mutta backendin ja tietokannan siirrossa pilveen esiintyi ongelmia (tietokantayhteys?, konfigurointi?).
- Aikatauluhaasteet:
    Mm. JWT-autentikointi ja reaaliaikainen näkymän päivitys jäi pois.

**Jatkokehitysideoita:**
- JWT- ja OAuth-autentikointi.
- Asiakkaan puolesta tehtävät varaukset.
- Lisää tietoa varatusta ajasta (esim. ammattilaiselle, kuka ajan varannut yms.)
- Käyttöliittymän visuaalinen viimeistely ja mobiilikäytettävyyden parantaminen.
- Reaaliaikainen näkymän päivitys ajanvarauksia tehdessä / varatessa ilman sivun latausta.

---

## Käytetyt työtunnit

**Projektin lokikirja**

| Päivä     | Käytetyt tunnit   | Aiheet                |  Mitä tehty                                        |
| :---:     |     :---:         |     :---:             |     :---:                                                 |
| 20.3.2025 | 1,5               | Vaihe 1 - suunnittelu | Projektialustus -luennon katsominen, tehtävään perehtyminen                      |
| 29.3.2025 | 5                 | Vaihe 1 - suunnittelu | Aiheen valitseminen, Käyttäjäprofiilien tekeminen, Käyttötapauksien ja tilanteiden tekeminen     |
| 30.3.2025 | 3                 | Vaihe 1 | Aiheen pohdintaa, Tietoarkkitehtuuri ja tekninen suunnittelu, Projektinhallinta ja käyttäjätestaus     |
| 31.3.2025 | 3                 | Vaihe 1 | Käyttötapauksien miettimistä, Protojen tekeminen.     |
| 1.4.2025 | 2                 | Vaihe 1  | Vaiheen tekstin läpi käyntiä, viimeistely     |
| 6.4.2025 |    3,5              | Vaihe 2  | Tehtävänantoon tutustuminen, Frontend sisällön tekemistä, sivujen ulkoasua yms. (React + Vite)    |
| 7.4.2025 |    3              | Vaihe 2  |  Frontend sisällön tekemistä, sivujen ulkoasua yms. (React + Vite + Tailwind kokeilua ja lopulta sen korvaus Bootstrap)    |
| 9.4.2025 |    3              | Vaihe 2  |  Frontend sisällön tekemistä, sivujen tekoa ja Backend aloitusta   |
| 10.4.2025 |    3              | Vaihe 2  |  PostgreSQL tekemistä , asiakas + ammattilainen sivujen yhteispeli  |
| 13.4.2025 |    7              | Vaihe 2  |  PostgreSQL tekemistä, asiakas + ammattilainen sivujen yhteispeli, admin sivun tekeminen, Kuormitustesti K6, E2E-testi, Azuren aloittaminen   |
| 14.4.2025 |    4              | Vaihe 2  |  Azuren kanssa kamppailua  |
| 15.4.2025 |    2              | Vaihe 2  |  Frontend Azuressa  |
| 18.4.2025 |    5              | Vaihe 2  |  Koodin läpikäyntiä, 1.Vaiheen määrittelyn läpikäynti ja peilaus nykytuotteeseen, Dokumentointia, Tajuaminen, että SQL on paikallisesti ja tämän siirtämisen yritys Azure ympäristöön onnistumatta.  |
| 25.4.2025 |    3              | Vaihe 4  |  Projektin testailua ja läpikäyntiä. Projektin esittelydokumentaation tekemistä. |                                      |
| 27.4.2025 |    2              | Vaihe 4  |  Projektin esityksen videointi ja tehtävän palautus |                                      |

**Tunteja yhteensä 50**

---

## Esitystapa
 
**Videolinkki esitykseen alla**

[**https://centriafi-my.sharepoint.com/personal/markku_niemi_centria_fi/_layouts/15/stream.aspx?id=%2Fpersonal%2Fmarkku%5Fniemi%5Fcentria%5Ffi%2FDocuments%2FIT%2F2%2E%20Vuosi%2FWeb%20kehitt%C3%A4misen%20jatkokurssi%2FAjanvarausj%C3%A4rjestelm%C3%A4%2Ddemo%2Emp4&referrer=StreamWebApp%2EWeb&referrerScenario=AddressBarCopied%2Eview%2E9654da70%2Dc768%2D4d55%2Dbf3f%2Dacc509023847&mode=View**]
